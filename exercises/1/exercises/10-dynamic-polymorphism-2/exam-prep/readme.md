# Задача
### Да се реализира абстрактен базов клас Question, който описва следните методи върху въпрос от тест:
* ask, който извежда въпроса на конзолата и въвежда негов отговор отново през конзолата;
* grade, който оценява въпрос и връща броя точки.

### Да се реализират следните видове въпроси:
* YesNoQuestion, който описва въпрос с два възможни отговора: да или не. При конструиране се задават текст, точки и верен отговор. Въпросът дава 0 т. при грешен и пълен брой точки при верен отговор.
* MultipleChoiceQuestion, който описва въпрос с няколко възможни отговори, от които някои са верни. При конструиране се задават текст, точки x, възможни и верни отговори. Всеки правилно посочен отговор добавя (x / брой верни) точки, а всеки погрешно посочен отговор отнема (x / брой верни) точки.
* OpenQuestion, който описва въпрос със свободен текст. При конструиране се задават текст и брой точки. При оценяване се извеждат въпроса и отговора и се въвежда оценка в проценти. Ако отговор не е даден, въпросът автоматично се оценява с 0т.

### Да се реализира клас Exam, представящ тест с въпроси от всякакъв вид. Да се реализират функциите:
* add, която добавя нов въпрос към теста;
* answer, която задава всички въпроси подред и събира отговорите им;
* grade, която оценява теста и връща броя събрани точки.
