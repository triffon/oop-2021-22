# Task 1
Съставете мини система за разпределението на автобусите на една автогара. 
Системата трябва да отговаря на следните изисквания:
- Един автобус се описва с номера си, капацитета и броя на пътниците си
- Автогарата трябва да пази информация за всички автобуси, които я използват за престой в момента
- Трябва да има възможност за качване на пътник (на първото свободно място). Ако един автобус се запълни, то той потегля освобождавайки мястото на автогарата, което е ползвал за престой
- Автогарата трябва да осигури място за всички автобуси, които искат да я ползват за престой

# Task 2
Една модерна таксиметрова компания ви възлага задачата да напишете приложение,
чрез което клиентите ѝ да могат да поръчват такси. Вашето приложение трябва
да съдържа следните компоненти:
* таксиметров шофьор
* поръчка
* централа, която приема поръчки от клиентите и ги разпределя на шофьорите

За целта да се дефинират следните класове:
* `TaxiDriver` – представя таксиметров шофьор, който има следните данни:
  - име (до 30 символа)
  - заплата
  - състояние (зает или незает в момента)
* `Order` – представя поръчка, която има следните данни:
  - адрес на клиента (`sourceAddress` – до 60 символа)
  - адрес, до който иска да стигне клиента
  (`destinationAddress` – до 60 символа)
  - таксиметровият шофьор, на когото е възложена поръчката
* `TaxiCentral` – представя централата, която съдържа следните данни:
  - име на таксиметровата компания (до 30 символа)
  - таксиметрови шофьори
  - поръчки

За класовете `TaxiDirver` и `Order` да се дефинират операторите за вход и
изход (`>>` и `<<`).

Централата трябва да има следните методи:
* `addTaxiDriver(name, salary)` – добавя таксиметров шофьор с име `name` и
заплата `salary`
* `makeOrder(sourceAddress, destinationAddress)` – създава поръчка
и я възлага на първия свободен шофьор. Ако няма свободен шофьор,
методът да връща `false`, иначе `true`.
* `makeOrder(sourceAddress, destinationAddress, taxiDriverName)` – създава
поръчка и я възлага на шофьора с име `taxiDriverName`. Ако той не е свободен,
я възлага на първия свободен шофьор. Ако няма свободен шофьор,
методът да връща `false`, иначе `true`.
* `cancelOrder(sourceAddress, destinationAddress)` – премахва поръчка по
подадените адреси
* `printTaxiDrivers` – извежда всички таксиметрови шофьори
* `printOrders` – извежда всички направени поръчки
* `operator<<` – извежда всички таксиметрови шофьори и всички направени поръчки

# Task 3
Да се дефинира клас Book (книга) със следните характеристики:
- име на книга - символен низ, разположен в динамичната памет
- автор - символен низ, разположен в динамичната памет
- година на издаване
- цена  
Да се реализират подходящи конструктори, селектори и мутатори.

## Продължение
Да се дефинира клас BookStore (книжарница) със следните характеристики:
- име на книжарницата - символен низ в динамичната памет
- каталог от книги - динамичен масив от книги (`Book`)  
Да се реализират подходящи конструктори, селектори и мутатори.

## Продължение v2
Да се напише програма, която създава динамичен масив от обекти, представящи книжарници. Да се сортира масива във възходящ ред по общата цена на книгите от каталозите на книжарниците.