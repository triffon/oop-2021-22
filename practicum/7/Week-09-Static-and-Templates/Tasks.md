# Assignments 

# Task 1
Студенти от ФМИ решават да направят, ново и по-добро Glovo, допускаме че съществува само един ресторант в града и той предлага следните ястия:

- Ориз с пилешко
- Козунак с яйца
- Салата с ракия
- Веганско ястие

Реализирайте ястията с `enum class`.

Създайте клас `Order`, който отговаря на една поръчка от ресторанта. Всяка поръчка се характеризира с:
- идентификационен номер – цяло число, започващо от 0 и уникално за всяка поръчка
- ястието, което е поръчано
- грамаж на поръчаното;
- адрес за доставка - низ с максимална дължина 150 символа

Всяка поръчка трябва да стигне навреме, затова би било добра идея да се държат в опашка.
Но тъй като студентите може да се нуждаят от опашка в други
проекти, изискването е тя да работи с елементи от всякакъв тип.

Създайте подходящ клас `Queue`, реализиращ преоразмеряваща се кръгова опашка. Тя трябва да поддържа следните публични методи:
- `bool isEmpty() const` – връща дали опашката е празна
- `void enqueue(T el)` – вкарва елемент в опашката
- `T dequeue()` – връща следващия елемент от опашката и го премахва от нея
- `T& peek()` – само връща следващия елемент от опашката

Създайте и клас `FMI_Glovo` със следните публични методи:
- `void placeOrder(const Order& order);` – добавя нова поръчка
- `const Queue<Order>& getOrderQueue() const;` – връща константа референция към опашката от поръчки
- `Order sendNextOrder();` – премахва следващата поръчка от опашката и връща нейно копие